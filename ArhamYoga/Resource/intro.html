<html>
<head><title>Arham Yoga</title></head>
<body>
<p>संत शिरोमणी <strong>आचार्य श्री विद्यासागरजी महाराज</strong> के आज्ञानुवर्ती शिष्य एवं <span
        style="color: #ff6600;"><strong>अर्हं योग प्रणेता</strong></span> मुनि <span
        style="color: #ff9900;"><strong>श्री प्रणम्य सागरजी महाराज</strong></span>
    <br/>
    <br/>
    <p style="text-align:center">
    <img src="ps.jpg"/>
    </p>
    <br/>
<p style="text-align: center;">
    <audio src="Arham-Intro.mp3" autoplay="true" controls></audio>
</p>

<br/>
    27-11-1997 में जिनिव्हा, स्विट्जरलैंड में विश्व धर्म परिषद हुई थी| उस
    परिषद में विश्व शान्ति निर्माण करने वाले महामंत्र के रूप में <strong>णमोकार मन्त्र</strong> को
    मान्यता दी गई| इस णमोकार मन्त्र को पूरे विश्व में शांति के लिए और इस ब्रह्माण्ड को सकारात्मक
    ऊर्जा से भरने के लिए णमोकार मन्त्र की ध्वनि से उत्पन्न तरंगो की आज बहुत आवश्यकता है|णमोकार
    मन्त्र में उच्चरित ध्वनियों से धनात्मक एवं ऋणात्मक दोनों प्रकार की विद्युत शक्तिया उत्पन्न होती
    है, जिससे कर्म कालिमा नष्ट हो जाती है|</p>
<p>मन्त्र की ध्वनियों के संघर्ष से आत्मिक शक्तियाँ प्रकट होती है, मन्त्र का निर्माण अनेक बीजाक्षरों
    से होता है| <strong>ऊँ</strong>, <strong>ह्रीँ&nbsp;</strong>,&nbsp;<strong>क्लीं</strong> आदि
    ये सभी बीजाक्षर कहलाते हैं । इन सभी में प्रधान <strong>ऊँ</strong> बीजाक्षर है, इसी तरह <strong>अर्हं</strong>
    है जो बीजाक्षरों से मिलकर बना हुआ मन्त्र है| <strong>अर्हं</strong> में प्रथम अक्षर "<span
            style="text-decoration: underline;">अ</span>" अंतिम अक्षर "<span
            style="text-decoration: underline;">ह</span>" है जो अ से ह तक की पूरी वर्णमाला के अक्षरो
    की शक्तियों को समेटे हुए है| अर्थांत् ज्ञान से पूर्ण भरा हुआ मन्त्र|&nbsp;</p>
<p>आचार्य "शुभचन्द्र" ध्यान के महाग्रंथ <strong>ज्ञानार्णव</strong> में लिखते है कि- बुद्धिमान योगी
    को ज्ञान के लिए बीजभूत संसार में वंदनीय जन्म, मरण रूप अग्नि को शांत करने के लिए मेघ सामान पवित्र
    एवं महान ऐश्वर्यशाली इस मन्त्र का ध्यान करना चाहिए| यह सभी प्रकार की अभीष्ट सिद्धियों को देने
    वाला है| यह <strong>अर्हं</strong> - अ से अरहंत और नमो लोए सव्वसाहूणं में साहू शब्द के ह कार को
    ग्रहण करके बना है| इसलिए यह <strong>ऊँ</strong> कार की तरह पांच परमेष्ठी का वाचक है| इसे सिद्ध
    परमेष्ठी का वाचक भी कहा है ।</p>
<p>योग का अर्थ जुड़ना होता है| अर्हं मन्त्र के माध्यम से या णमोकार मन्त्र के माध्यम से अपने शरीर, मन
    एवं वचन को शुद्ध एवं ज्ञान से परिपूर्ण आत्माओं से जोड़ना "अर्हम् योग" कहलाता है| जिसके फल स्वरूप
    अपने ही आत्म तत्व से जुड़ना होता है| इसलिए यह आत्म योग / परमात्म योग भी है|</p>
<p><strong>अर्हम् योग = परमात्म योग = आत्म योग</strong></p>
</body>
</html>

